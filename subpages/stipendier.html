<!DOCTYPE html>
<html lang="sv">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Document</title>
  </head>
  <body>
    Stipendier & bidrag Konstnärsnämnden fördelar ett brett spektrum av
    stipendier och bidrag till yrkesverksamma konstnärer inom bild, form, musik,
    teater, dans och film. Stödet riktar sig främst till dig som är enskild
    frilansande konstnär, bosatt i Sverige och/eller med din konstnärliga
    verksamhet här. Under 2019 beslutade Konstnärsnämnden om stipendier och
    bidrag uppgående till 179 miljoner kronor. Kulturbryggans beslut ingår i
    beloppet. Konstnärsnämnden beslutar årligen om cirka 85 miljoner kronor till
    konstnärer inom bild och form. Bidragen till konstnärer inom musik uppgår
    till 31 miljoner kronor per år. Inom dansområdet beviljas 13 miljoner,
    filmområdet 12 miljoner kronor och teaterområdet 10 miljoner. Inom området
    dans behandlar myndigheten även ansökningar från cirkusartister. Dramatiker
    får stöd av Sveriges författarfond. Institutioner och fria grupper kan söka
    bidrag hos Statens Kulturråd. Cirka 1 800 stipendier delas ut per år Varje
    år behandlar myndigheten cirka 7 000 ansökningar från verksamma konstnärer.
    Omkring 1 800 ansökningar beviljas varje år. De sökande tilldelas stipendium
    eller bidrag i någon form. Grundkriteriet är konstnärlig kvalitet och
    ekonomiskt behov. Vi strävar även efter mångfald och spridning av genrer,
    ålder, kön och geografisk fördelning. Ett allmänt stöd eller stöd för
    projekt Som yrkesverksam konstnär kan du söka stöd för såväl en kort
    utlandsresa som ett omfattande konstnärligt projekt. Du kan även söka
    arbetsstipendium som är ett allmänt stöd för fortsatt konstnärlig
    verksamhet. För närvarande kan pensionsbidrag inte sökas, men är du
    pensionär och fortfarande konstnärligt yrkesverksam kan du söka övriga
    stipendier och bidrag. Sökande som studerar För att få bidrag från
    Konstnärsnämnden kan den sökande inte vara studerande. Undantag kan göras om
    mottagaren studerar på halvtid eller mindre, förutsatt att bidraget inte ska
    användas inom ramen för studierna. Uppdaterad: 2020-10-08
  </body>
</html>
